**18-05-2021**

**RESUM**

Després de passar comptes amb els Gricks i descobrir que la cova on els van
trobar és un cul de sac, els aventurers tornen a les catacombes d'on el
passadís que estaven seguint sortia. De cop i volta i sense previ avís els
aventurers es troben en un altre pla dimensional. Tot el que poden veure és un
pla blanc infinit. Aquest pla però no està buit, doncs de cop i volta se
n'adonen que davant seu, entre toms de llibres d'aspecte antic i davant d'una
llar de foc que crema alegrement, assegut en una butaca de vellut es troba en
Halaster mateix! En Halaster sembla adonar-se de la seva presència, doncs deixa
el llibre a un costat i d'alguna manera els aventurers es troben asseguts a
terra en rotllana al seu voltant, com si fóssin nens escoltant rondalles a la
vora del foc.

*Us esteu endinsant a les runes de Stromkuhldur, bastió de l'antiga raça de
nans Melairkyn! És aquí on van viure les seves petites i insignificant vides
durant molt de temps fins que l'obscuritat els va engolir... La malvada Casa
Auvryndar dels drow ocupa aquestes sales ara i estan en guerra amb la Legió
goblin de Azrok. La Casa Ayvryndar està intentant fer-se amb el control
d'aquest nivell per poder controlar al seu torn la ciutat de Skullport i qui
sap si Waterdeep mateix.
Escolteu doncs perquè tinc una missió per vosaltres, mateu a la cap de la Casa
d'Auvryndar, na T'rissa Auvryndar i recupereu el seu símbol sagrat, la Reina de
les Aranyes. Llenceu el símbol al riu Sargauth i rebreu una recompensa de Gran
Poder.*

Després d'aquestes paraules, i sense realment respondre cap pregunta, els
aventurers tornen a aparèixer a les catacombes com si res hagués passat.

Els aventurers prenen bona nota del diàleg amb en Halaster i segueixen
explorant els passadissos que surten de les catacombes, s'endinsen per un
passadís plè de teranyines gegants. Arriben a una sala cul de sac on troben 3
Quaggoths que els ataquen, enmig del aferrissat combat un dels Quaggoths fa un
crit que sembla un senyal, quan estan a punt de despatxar els Quaggoths, dues
aranyes fàsiques apareixen del no res i els ataquen. Mirant de protegir els
seus amics, el mag del grup, en Olwë, converteix la cova en un infern de foc,
protegint això sí els seus companys amb bombolles protectores. Aquest moviment
sembla acabar amb les aranyes, però alàs, 2 aranyes més apareixen del no res i
els ataquen. En Barash, na Màxima i en Dwarf lluiten aferrissadament amb les
aranyes mentre en Olwë les desgasta tirant raigos mortífers. Finalment
aconsegueixen acabar amb les criatures i decideixen deixar aquestes coves
infestades.

Troben un passadís que acaba en una sala on es troben 4 Quaggoths fent guàrdia.
Intenten apropar-se sigilosament, però cansats després de la lluita per les
seves vides a les coves, ensopeguent i respiren fortament i els Quaggoths se
n'adonen de la seva presència. Un cop més es troben lluitant per les seves
vides però 4 Quaggoths no són rival i els derroten fàcilment. Un cop derrotades
les criatures examinen més atentament la sala on es troben. Aquesta sala també
està coberta amb teles d'aranya, els sostre de la sala està cobert de petites
aranyes apareixent entre les teles i al fons de la sala hi ha una porta
flanquejada per dos protuberàncies també cobertes amb espesses teles d'aranya.
Els aventurers decideixen obrir la porta...

**PUNTS**

```
Bernat  916xp
Jordi:  1000xp
Paco:   750xp  
Albert: 000xp 
```
