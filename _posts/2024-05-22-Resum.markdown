---
tags: [Phandelver]
---

Els aventurers comencen a endinsar-se a les coves, sentint com el silenci els envolta. El riu, amb poc cabal, només té dos dits d’aigua que serpenteja lentament sobre les roques. En Vesnot, amb els ulls atents, descobreix dos goblins preparant-se el dinar. Amb un gest, indica als seus companys que just creuant el riu hi ha dos goblins en plena activitat culinària.

Sense perdre temps, en Wimus s'apropa sigilosament a un dels goblins i, amb un moviment ràpid i precís de la seva gran destral, el decapita. El bard, des de l'entrada de la cova on té millor visibilitat, dispara el seu arc, però la fletxa es perd en la penombra. Acte seguit, conjura unes paraules inspiradores: "Vesnot, acaba amb ell, tros de quòniam." En Vesnot, amb determinació, s'aproxima i descarrega un gran cop amb la seva massa, matant el segon goblin a l'instant.

Després de l'enfrontament, els aventurers registren els goblins i troben set monedes de coure, així com unes fletxes que agafen. Els esquirols socarrimats, però, no atrauen la seva atenció. La cova continua endinsant-se amb una pendent que s'enfila cap a la foscor, al fons de la qual es distingeix un pont.

A mesura que avancen, es topen amb uns llops lligats. Decidits a silenciar-los, els aventurers preparen les seves armes. Els llops, nerviosos, estiren les cadenes que els lliguen, i sembla que alguns dels ancoratges estan a punt de cedir. En Wimus dispara la seva ballesta, però falla el tir. En Oreeo i en Vesnot disparen les seves armes, aconseguint matar el primer llop.
En Vesnot s'apropa al segon llop i li dona un cop de martell que el fereix greument. L'Oreeo, amb precisió, dispara el seu arc i acaba amb la seva vida. Mentrestant, en Wimus torna a fallar el seu tir. El tercer llop, embogit per la mort dels seus germans, arrenca l'ancoratge i ataca en Vesnot, qui interposa el seu escut per protegir-se. Finalment, en Vesnot fa un darrer atac i acaba amb el tercer llop.

Al fons de la cova, descobreixen un forat al sostre que sembla que es feia servir per abocar deixalles als llops. Continuant pel rierol, arriben al pont que creua per sobre els seus caps, connectant dues estances del nivell superior.
De sobte, comencen a sentir una remor greu que vibra suaument als seus pits i va pujant de volum. En Oreeo, intuïtiu, entén que és una crescuda del riu i corre cap al passadís per pujar dalt del mur, avisant els seus companys. Tot i l’avís, l’aigua els agafa per sorpresa i els arrossega fins a l’entrada de la cova.

Amb rapidesa, en Vesnot dedueix que aquest passadís porta a la mateixa estança que la que comunica el pont. Així, avancen pel camí en runes fins arribar a una estança on hi ha mitja dotzena de goblins. Fan un petit descans, amagats entre les runes, recuperant forces.
Quan tornen a apropar-se, en Wimus fa rodolar unes pedres i els goblins es posen en guàrdia. El més ràpid en moure's és en Oreeo, que s'aproxima al grup de goblins i invoca una onada de tro que mata tres d'ells. En Wimus s'apropa a un altre goblin i, amb un sol cop de destral, el parteix per la meitat. En Vesnot ataca el goblin que intenta escapar i l'aixafa amb un cop poderós.

Al fons de la cova, troben un gran goblin amb un ganivet al coll del Sildar, el guardaespatlles. L’orc, irritat, murmura sobre el Clark, que sempre el fa fer encàrrecs des del Castell. El Sildar, amb veu feble, adverteix: "No feu tractes amb aquest goblin."
El Yemick, el goblin líder, demana que matin per ell en Clark, els seus dos amics fastigosos i la seva mascota repugnant. Els aventurers negocien una estona amb ell, però el goblin no els fa cas.
En Vesnot intenta atacar, però en Yemick ho preveu i, amb un moviment ràpid, empeny el Sildar i surt corrents. En Vesnot i en Wimus el persegueixen sense èxit. En la seva fugida, en Yemick cau del pont i mor. En Vesnot el segueix i s'acosta al seu cos, mentre en Wimus, intentant tallar-li el camí per una drecera, s’ensopega i s’esgarrinxa el genoll. Alça la vista i veu en Vesnot practicant primers auxilis al Yemick.

En un racó de la cova, els aventurers intenten descansar, fent guàrdies per torns: Oreeo, Wimus i Vesnot.

## XP

```
Jordi: 100xp
Paco: 75xp
Bernat: 75xp
```
