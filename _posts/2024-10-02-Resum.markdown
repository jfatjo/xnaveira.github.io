---
tags: [Phandelver]
---

# 01-10-2024

En **Vesnot** es mou cautelosament dins l’habitació fosca, observant a banda i banda dues cel·les. A la dreta, dues dones el miren amb ulls plens d'esperança; a l'esquerra, una altra figura es remou inquieta. Dos guàrdies vigilen, desprevinguts davant l'amenaça imminent.

Sense perdre temps, el bàrbar rugeix i carrega contra el primer guàrdia, el cop de la seva maça ressona amb fúria, ferint greument el soldat. **Wimuss**, amb la seva destral ja en alt, es llança amb un crit, i amb un sol cop devastador, fereix el guàrdia amb una precisió letal. **Oreeo**, amb l'espasa curta a la mà, acaba la feina amb un ràpid tall que travessa el cos del soldat caigut. Mentrestant, en **Gimble**, enfilant-se amb destresa al cadàver, es prepara per disparar un virot. L'atac falla, però la seva ment ja està planejant el proper moviment.

De sobte, tres esquelets emergeixen del passadís. El primer s'abalança sobre el guerrer, mentre els altres dos queden bloquejats darrere seu. En **Wimuss** s'adona de la situació crítica i, amb un moviment fluid, esquiva l'atac, just a temps per recuperar la posició.

El bard, àgil com una ombra, es mou per atacar el segon guàrdia abans que pugui donar l'alarma. Amb un moviment precís, l'espasa curta del bard travessa la carn de l'enemic, mentre el mig-orc aprofita la seva força i acaba amb el segon guàrdia amb un cop de maça.

Amb els guàrdies fora de combat, el guerrer es retira d'una escomesa, esquivant habilidosament el seu atacant. Els seus companys, amb un atac sincronitzat de javelina i fletxa, eliminen el primer esquelet. El segon esquelet, que ha aconseguit ferir el guerrer, queda atrapat darrera el seu company ossut. 

El mig-orc es prepara i, amb un cop contundent, destrossa el segon esquelet amb un sol moviment, reduint-lo a una pila d'ossos inerts. A l'altre costat, el gnom decideix llançar la seva fona, el projectil impacta contra el tercer esquelet, debilitant-lo. L’hàbil guerrer aprofita l'obertura, amb la destral agafada amb força, el seu cop segueix un arc perfecte, desmantellant l'esquelet en dos trossos simètrics.

Quan la pols dels esquelets es dispersa, els herois veuen clarament que a la cel·la de l'esquerra hi ha un nen, que resulta ser el fill d'una de les preses, la **Mirna Dendrar**. Els guàrdies morts no porten claus, però en **Gimble**, amb l'habilitat característica d'un gnom, obre amb facilitat les portes de les cel·les.

Amb els presoners alliberats, **Mirna** explica als aventurers sobre la seva antiga botiga d'herbes a **Thundertree**, ara conquerida per no-morts. Si troben el cofre que hi va deixar, dins hi ha un collaret de maragdes que serà la seva recompensa. 

Mentre l’Oreeo pren les capes vermelles dels cadàvers en **Wimuss** remena els sarcòfags de la sala i troba un anell vell que es posa al dit sense pensar-s'ho dues vegades.

Després de portar la família a la granja *Alderleaf*, els aventurers fan una pausa per recuperar forces, però la seva missió està lluny d'acabar.

Tornant a les catacumbes de Tresendar, troben un passadís decorat amb columnes falses i una porta amb plaques de coure. En **Vesnot**, amb l'ull entrenat per detectar perills, adverteix les rajoles estranyes al terra i guia amb cura els seus companys, esquivant les trampes fins a arribar a l'altra banda.

Finalment, obren una porta que els condueix a un celler. L'aire està impregnat d'una olor a carn salada, farina i pomes. Hi ha barrils de provisions emmagatzemats i el grup aprofita per agafar algunes racions d'aquestes reserves, preparant-se per a les pròximes confrontacions.

D'una tuberia que baixa del sostre, es filtra un raig d'aigua bruta. Al llarg de les parets, dues portes s'obren a l'esquerra i a la dreta.

La porta oest s'obre a una petita estança on es troben tres capes vermelles, que, en veure'ls, es burlen, confonent-los amb reclutes nous els comminen a buscar-se una altra habitació. Davant la insistència dels aventurers, els malfactors els envien a parlar amb el **Morock**.

Quan la situació esdevé tan tensa que fa l’aire irrespirable, els aventurers decideixen acabar amb la farsa i actuar. El bard llança un atac discordant. Un dels lladres surt corrents embogit per l’encanteri. El bruixot, sempre preparat amb els seus trucs, llança un gas verinós que elimina el fugitiu.

En **Wimuss** és atacat, una lletja ferida se li obre al costat, serra les dents i aguantant el dolor fa un doble atac que trenca les defenses del seu contrincant donant-li una mort ràpida. Mentrestant, en **Vesnot**, amb una sèrie de cops de maça mata el darrer bandit.

Després d'emmagatzemar el botí trobat (*12 m.o. 15 m.e. 28m.p. 2 granats valorats en 10 m.o.*) i sumar tres capes vermelles més a la seva col·lecció, els aventurers es dirigeixen cap a una porta a l'est. Per sota, una llum tènue es filtra. Amb cura, obren la porta i descobreixen una escala que els porta cap a dalt, amb la claror de la lluna que es filtra, il·luminant el seu camí.

## A destacar

**Capes vermelles**: 4 (Gegant Adormit) + 2 (Guàrdies de les cel·les) + 3 (pocasoltes que no ens volien compartir habitació)

**Botí**:
- Per a cada un: 3 m.o. 3 m.e. 7m.p.
- Extra per **Gimble**, **Wimuss** i **Vesnot**: 1 m.e.
- En **Oreeo** guarda els granats fins que els podguem bescanviar.
- En **Wimuss** es guarda un anell que ha trobat.

**Encàrrecs**:

1. **Eliminació de Vara de Vidre** \- Eliminar el líder de la Marca Vermella, Vara de Vidre, per ordre de Halia Thornton, a canvi d’una recompensa. El poden trobar a la mansió Tresendar. 120 monedes d’or (+ 1 moneda d’or per bandit mort)  
2. **Inspecció del Vell Pou del Mussol** \- Investigació sobre els zombis trobats al Vell Pou del Mussol, un possible lloc on hi ha activitat nigromàntica i una recompensa per netejar la zona d’orcs.  
3. **Netejar el camí de Triboar de orcs** (*Wyvern Tor*) \- 100 monedes d’or  
4. **Verificar la seguretat de Reidoth el Druida** \- Assegurar-se que Reidoth el Druida està bé, ja que és un conegut de Qelline Alderleaf i coneix bé la regió.  
5. **Netejar d’enemics el castell de Cragmaw** \- 500 monedes d’or
6. **Thundertree** \- Poble on vivia la Mirna Dendrar, ara infestat de morts vivents, a l'herbolari dins d'un cofre hi un valuós collaret de maragdes

## XP

```
Jordi:  50 xp
Bernat: 50 xp
Paco:   50 xp
Jaume:  0 xp
```
