---
tags: [Waterdeep]
---
### 20210316 ###

Els aventurers prenen un descans llarg per recuperar-se de les ferides. La **Màxima** no treu l'ull del **Rex**, no li perdona que l'hagi atacat a pesar de fer-ho sota l'influència dels __gibbering mouther__.

Mentre descansen en **Barash** confirma una sospita sobre en **Rex**: és el darrer aventurer dels __Bons Homes de Daggleford__, els que van matar i abandonar a la seva no-mort a en **Haleth**.

Recuperats ja, avancen en l'exploració dels passadissos fins que arriben a una sala on hi ha un altre dels monstres susurradors. Aquest cop es preparen i es tapen les oides amb molles de pa. Amb un atac coordinat acaben ràpidament amb el monstre. Al fons de la sala sembla que hi ha un altar dels nans, està brut però en **Dwarf** s'hi sent atret i el neteja, al fer-lo es sent molt millor com si hagués rebut alguna mena de benedicció.

Molt a prop hi ha una sala on veuen un **Flameskull** acompanyat d'un golem de carn, el terra de la sala és metàl·lic i diversos raigs d'electricitat surten de la calavera flotant cap al terra.

Els exploradors decideixen atacar, però al entrar a la sala reben atacs elèctrics. Per si això no fos poc, el golem sembla immune a les armes normals.
Des de la reraguarda l'**Olwë** encanta la **Màxima** per a que pugui entrar volant evitant el terra electrificat. En **Barash** i **Dwarf** es concentren en el golem però després passen a atacar la calavera. La **Màxima** els ajuda i rep una doble bufa del golem. Quan aconsegueixen matar la calavera l'altre enemic embogeix però amb l'ajuda dels encanteris del mag acaben també amb ell.

En Rex no aporta gaire, i a més es menja amb patates una mica del foc de l'elf!
