### 20201103 ###

Després de derrotar les __stirges__ els exploradors apilen els nombrosos cadàvers en un racó i fan un descans llarg a fi de restablir-se de les ferides.

Per a la tranquilitat d'en **Haleth** els aventurers decideixen finalment acompanyar-lo escales avall, baixant al nivell 2 del submón. Segueixen el mort vivent per un passadís llarg fins que tomben cap a l'est en una sala amb relleus nans profanats. Just cap al nord senten uns repiqueigs, la **Màxima** fa una incursió i troba uns goblins construïnt un escenari. Més cap a l'est sembla que hi ha un mercat de goblins, per vendre mercaderies als aventurers que gosen entrar al submón.

Els guàrdies avisen que tenen pas franc sempre que mantinguin les armes envainades. Un dels guàrdies reconeix el tatuatge __Zhentarim__ d'en **Dwarf** i li demana al si ha vingut a veure el seu amic, que desde que va robar la clau, els __Xanathar__ estan molt bel·ligerants per recuperar-la. El nan, subtilment, esbrina que l'amic a qui fa referència és un drow mag acompanyat de __wererats__.

Els goblins que estan fent l'escenari li expliquen a l'**Olwë** que en **Yek** és el capitost dels goblins, i que fa temps va trobar una diadema, al posar-se-la es va convertir en humà. Tots farien la vista grossa si aquest objecte màgic desapereix , ja que en **Yek** està insuportable des de que la té.

Al nord del mercat hi ha un tro de granit força gran, però és en una petita sala situada al sud-est, on el capitost dels __Goblins del mercat__ rep a aquells que volen parlar amb ell. Just quan entrem a la sala en **Haleth** reconeix un dels seus botxins, és un nan que es troba al sud de la sala, emmordassat i per a la seva vergonya l'han afeitat.
La sala està plena de goblins cortesans. A cada cantonada hi ha un bugbear, són la guàrdia personal d'en **Yek**, que es troba a la part nord.

La **Màxima**, en **Dwarf** i en **Haleth** s'apropen cap al presoner. Un bugbear impedeix a la **Màxima** acostar-s'hi, es produeix un duel de mirades que la halfling guanya quan el bugbear abaixa el cap. En **Dwarf** demana parlar amb el nan, el bugbear anuncia que properament serà executat. En **Haleth** declara en veu alta que el vol matar però novament els bugbears imposen la seva autoritat. En **Dwarf** intenta utilitzar el seu carisma, sense gaire encert, finalment gràcies a la tàctica de distracció de la **Màxima** que es posa a fer un ball acrobàtic de gladiadora, el nan pot parlar amb el presoner:

__"Estava a l'expedició amb el Haleth i dos companys més, ens feiem anomenar Els Bons Homes de Daggleford. No ens vam posar d'acord amb el repartiment d'unes monedenes que vam trobar i per això vam matar en Haleth."__ . Poc després els goblins els van enxampar robant i els van capturar.

En **Dwarf** intenta veure què pot treure del nan, just en aquest moment en **Haleth** ataca el nan pres, primer el congela amb algun tipus d'encanteri i després l'ataca matant-lo amb dues bufes (riu-te dels __doppelganger__). Així comença la venjança d'en **Haleth**, ara resten els altres dos companys humans, que segons la informació obtinguda estan per algún racó d'aquest nivell del submón.

Mentre a l'altre banda de la sala l'**Olwë** s'empesca una estratagema per enganyar en **Yek** i fer-se amb la diadema. Fa veure que reconeix la diadema com un objecte màgic que pot acabar amb la vida del seu portador, però que si l'ha portat fins ara és que no hi ha perill a no ser que comenci a sentir olors de fems i roses alhora. En **Yek**, crèdul com un nen escoltant rondalles a la vora del foc, s'altera i el mag aprofita aquest moment per provocar petites il·lusions olfactives de fems i roses. Ràpidament l'alteració del capitost goblin creix fins que es treu la diadema entregant-la a l'elf i demanant-li que l'ajudi. Al treure's la diadema es torna a convertir en goblin. L'**Olwë** aprofita el moment per endur-se la diadema i quan no el veu ningú invoca una disfressa màgica de goblin per passar desaparcebut.

Aquest pla, tan ben trabat, no hagués funcionat a la perfecció si no fos perquè en **Barash** suborna els bugbears per a que marxin de la sala. En **Yek** al cap d'un moment comença a veure que quelcom no acaba de rutllar, però és massa tard, ja té en Barash al costat amenaçant-lo i ningú per a protegir-lo. És així com el goblin els explica el poc que sap sobre els altres companys d'en **Haleth**, i que en aquest nivell hi ha un equilibri entre els __Zhentarim__, __Xanathar__ i els __Goblins del Mercat__. En Barash recupera del goblin 25mo que compensen el suborn a la guàrdia. 

Surten pel sud fins arribar a una intersecció. Els passadissos estan adornats amb pintures de nans, que sembla que es moguin, n'hi ha que empenten barrils, altres fan escultures... De tant en tant sembla que un dels nans miri el seu observador i el saludi.

I mentre admiren l'antic art dels nans no deixen de fer-se algunes preguntes:

- On s'amaguen la resta d'ex-companys d'en **Haleth**?
- Què amaga en **Haleth**, és sols una simple venjança?
- On poden trobar aquest drow i què és aquesta clau que tothom desitja?
- Ha fet quelcom de profit en **Dwarf**?
- En **Barash** està content o porta un quadre a la butxaca del pantaló?
- I la **Màxima**, s'ha marcat uns passos de __cumbia__ o __bachata__?


