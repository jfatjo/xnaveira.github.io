---
tags: [Waterdeep]
---
### 20201201 ###

Els protagonistes d'aquesta història es troben a la sala després d'haver vençut la gelatina ocre. Amb calma miren les parets i veuen que estan plenes de relleus de dimonis amb la boca oberta i ulls sense parpelles. Encuriosits per la frase gravada a l'altar, __“un regal carnal entregat lliurament pot alimentar la nostra fam enterna”__, dediquen una bona estona a mirar de treure'n l'entrellat. Van a buscar talls de carn a sala on va morir la **Midna** (sembla que la taula sí que donava teca infinita) i els posen sobre l'altar sense aconseguir res, __"el text parla de mutilació"__ remuga l'**Olwë** quan finalment abandonen l'estança.

Tornen a la sala anterior i obren la darrera porta, una tromba d'aigua surt tirant pel terra en **Dwarf** i l'elf. Arrossegat per l'aigua apareix el cos putrefacta d'un mag amb capa verda i una túnica lila. A l'habitació troben tot d'utensilis i mobles mig podrits, gairebé tot és inservible tret d'una vareta de vidre que deuria ser usada com a focus arcà (25 mo)

Anant cap al sud arriben a una sala plena de material de construcció, eines i taulons, tot molt abandonat. Al fons del passadís trobem una arcada amb una pedra angular amb el relleu d'un arbre. Es tracta d'un portal, novament l'**Olwë** sent una veu familiar que li diu __"No esteu preparats pels perills que us esperen aquí"__

Els exploradors segueixen encaminant-se cap a l'est i després direcció sud fins que arriben a una sala on hi ha un __Beholder Zombie__ suspès uns sis metres sobre el terra, els símbols pintats al voltant de l'ull del monstre revelen que serveix al clan dels __Xanathar__. 

Una mirada es creua entre els aventurers, sense dir-se res tots saben què han de fer, la única opció possible, el que els hi demana el cos, una venjança pòstuma en honor d'en **Klaus**: matar el __Beholder__. 

En **Dwarf** pren la iniciativa llançant tres raig cremadors. La **Màxima** es decideix per disparar la seva ballesta mentre que l'**Olwë** davant la mirada astorada dels seus companys, i l'enveja sana del draconià, conjura una bola de foc que impacta de forma directa en el __Beholder__.
Els guerrers comencen a llançar javelines amb més o menys encert, el mag enllaça un raig elèctric contra el monstre deixant-lo molt malferit. Aquest clava la seva vista en el mag ignorant la resta d'enemics al considerar-los insignificants, l'únic rival a batre és el que porta túnica, i amb tota la ràbia que li donen les múltiples ferides rebudes, ataca el mag aconseguint abatre'l d'un sol raig necròtic.

La resta no s'ho pensa dos cops, no és moment de plorar els caiguts, i segueix atacant al ser del submón que es mantè flotant a una distància que el protegeix dels atacs cos a cos. La lluita continua amb una sèrie d'atacs poc afortunats però mostrant una gran valor davant els encanteris de terror que irradia el __Beholder__. A la fi en **Barash**, amb una javelina precisa, impacta la criatura atravessant-la i posant fi a la seva vida. El paladí també aconsegueix recuperar el mag que torna a la consciència però molt debilitat. 

La màgia que mantenia el Beholder flotant mor amb ell i cau a terra provocant un terrible terrabastall, de lluny senten una veu femenina que crida __"Quelcom li ha passat al Nerozar. Guàrdia!! a mi!!"__


